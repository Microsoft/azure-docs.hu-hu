---
title: Mobilalkalmazások létrehozása a Visual Studio App Center és Azure-szolgáltatások használatával
description: Útmutató valós mobilalkalmazások készítéséhez használható szolgáltatások, például az App Center és más Azure-szolgáltatások használathoz.
author: elamalani
ms.assetid: 98899889-9b3c-4faf-8588-ccff02097224
ms.service: vs-appcenter
ms.topic: article
ms.date: 10/22/2019
ms.author: emalani
ms.openlocfilehash: 04bcdee5f2772f6a6a2758af5316031ff29c7b06
ms.sourcegitcommit: b050c7e5133badd131e46cab144dd5860ae8a98e
ms.translationtype: HT
ms.contentlocale: hu-HU
ms.lasthandoff: 10/23/2019
ms.locfileid: "72794996"
---
# <a name="mobile-application-development-in-microsoft"></a>Mobilalkalmazások fejlesztése a Microsoftnál
A döntéshozóknak, a fejlesztői csapatoknak és az informatikai részlegnek egy számos területet lefedő, stabil mobilalkalmazás-fejlesztési stratégiát kell kidolgoznia:
- Olyan típusú alkalmazások fejlesztésének megcélzása, amelyek megfelelnek az üzleti célkitűzéseknek: vállalatok és nagyvállalatok közötti kereskedelem (B2E), vállalatközi kereskedelem (B2B) vagy végfelhasználói kereskedelem (B2C).
- Annak eldöntése, hogy kizárólag iOS, Android vagy Windows rendszerre, egyplatformos nyelven vagy többplatformos megközelítéssel végzik a fejlesztést.
- Skálázható háttérszolgáltatások biztosítása.
- Gördülékeny integráció a háttérrendszer adataival online és offline állapotban is.
- Biztonságos alkalmazások fejlesztése hitelesítési és eszközkezelési képességekkel.
- A szolgáltatások folyamatos és gyors nyújtása.
- Csatlakozás a felhőalapú vagy helyszíni háttérrendszerekhez.
- Integráció a meglévő eszközökkel és rendszerekkel.
- Az alkalmazás fejlesztése a vállalat fejlődésével párhuzamosan.
- A piaci bevezetési idő csökkentése, valamint annak biztosítása a fejlesztők számára, hogy kiváló minőségű alkalmazások készítésére összpontosíthassanak.

Ez a dokumentációs sorozat **a Microsoft azon szolgáltatásait mutatja be, amelyekkel biztonságos, megbízható, skálázható, felhőalapú mobilalkalmazások** készíthetőek.

**Célközönség**

Ez a dokumentációs sorozat olyan kezdő vagy szakértő mobilalkalmazás-fejlesztők számára készült, akik szeretnének jobban megismerkedni a felhőalapú szolgáltatásokkal, hogy sikeresebbek legyenek az alkalmazásfejlesztésben. A sorozat keretében rövid áttekintést kaphatnak az ehhez szükséges Microsoft-szolgáltatásokról, -eszközökről és -technológiákról. A dokumentáció nem tartalmaz kódmintákat és bemutatókat. A cél a teljes alkalmazásfejlesztési folyamat és a kapcsolódó szolgáltatások átfogó áttekintése. Minden témakörben szerepelnek hivatkozások, amelyek részletesebb információkat nyújtó forrásokra mutatnak. A sorozat részei tetszőleges sorrendben, egymástól függetlenül megtekinthetők, így bárki kiválaszthatja az őt érdeklő témaköröket.